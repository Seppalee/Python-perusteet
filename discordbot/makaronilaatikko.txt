5 dl täysjyvämakaronia
1 pieni sipuli
1 + 3 rkl rypsiöljyä
400g paistijauhelihaa
2 tl suolaa
1/4-1/2 tl valkopippuria myllystä
1/4 tl jauhettua maustepippuria
8 dl täysmaitoa
3 kananmunaa
100 g cheddarjuustoraastetta


Laita uuni kuumenemaan 120 asteeseen. Keitä makaronit pakkauksen ohjeen mukaan. Kuori ja hienonna sipuli. Kuumenna 1 rkl öljyä pannussa. Kuullota sipulia 10 minuuttia miedolla lämmöllä. Siirrä sipulit sivuun odottamaan. Valuta makaronien keitinvesi. Valuta makaronit ja jäähdytä täyttämälläkattila kylmällä vedellä. Näin makaronit pysyvät irtonaisina.
Pyyhkäise pannu puhtaaksi ja lisää lämpöä. Ruskista jauheliha öljyssä kuumassa pannussa muutamassa erässä. Täytä kerrallaan enintään 2/3 pannunpinta-alasta, jotta liha paistuu, ei keity. Lisää sipuli ja mausteet jauhelihan joukkoon.
Sekoita munamaito isossa kulhossa. Lisää jauheliha ja valutetut makaronit. Sekoita ja kaada uunivuokaan. Paista 120-asteisesssa uunissa 1 tunti. Ota laatikko uunista ja laita uuni lämpiämään ylälämmölle 250 asteeseen. Ripottele juustoraaste laatikon pinnalle ja paahda vuokaa ylätasolla 8 minuuttia tai kunnes pinta on rapea ja ruskea.
